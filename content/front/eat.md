---
title: Eat
subtitle:
date: 2023-03-30T18:33:15+02:00
tags:
images:
weight: 2
button: true
---

Je kan er niet omheen: ook op weekend moet je eten. Koken neemt traditioneel een groot deel van je weekendtijd in beslag. Even traditioneel is de frustratie rond de logistiek. Wie gaat er om boodschappen? Wat wil iedereen? Wie neemt er de overschot weer mee naar huis? En waarom, _WAAROM_, zijn het altijd dezelfde mensen die het werk doen?

**Bed and Board Games** pakt het anders aan.

<!--more-->

{{< figure src="/photos/DSC_6264.jpg" class="mx-0" caption="Een heel weekend geen zorgen over eten" >}}

Je gastheer Kevin zorgt tijdens je verblijf voor alle boodschappen en tovert zelf zowel ontbijt, middagmaal als avondmaal op tafel. Hij gebruikt biologische producten en is gespecialiseerd in vegetarische gerechten. Kevin bespreekt het menu op voorhand met de groep, net als je wensen op het gebied van hapjes en drank.

Kevin dekt ook de tafel, ruimt af, doet de afwas, veegt de vloer,... Kortom: hij doet alles, zodat je dat zelf niet hoeft te doen. Zo heb je alle tijd om van elkaars gezelschap en van het spelen te genieten.

