---
title: Play
subtitle:
date: 2023-03-30T18:37:25+02:00
tags:
images:
weight: 4
button: true
---

Bij Bed and Board Games staan de Board Games (en je groep) centraal.

Kevin legt alle spelletjes uit en geeft tussentijdse uitleg, verhelderingen of strategie-advies. Hij speelt zelf graag mee als je dat wil, maar kan even goed drie uur lang verdwijnen. Ervaring wijst uit dat die dynamiek zich organisch instelt en vaak afhangt van het spel zelf. Alles kan, steeds in functie van je plezier en comfort.

<!--more-->

{{< figure src="/photos/DSC_6286.jpg" class="mx-0" caption="Kevin geeft speluitleg" >}}

Kevin overlegt op voorhand met je groep over je spelletjesvoorkeuren en hoe je het weekend graag wil vormgeven (bv. veel pauzes of stevig doorspelen?). Op basis daarvan stelt hij een spelletjesprogramma op, dat tijdens het weekend zelf kan evolueren.

Als je het allemaal niet zo goed weet, schotelt Kevin je een gevarieerde mix van spelletjes voor en wordt het een weekend vol ontdekkingen!

{{< figure src="/photos/DSC_6317.jpg" class="mx-0" caption="Een deel van de uitgebreide collectie" >}}

De _in-house_ collectie omvat meer dan 300 spellen en evolueert voortdurend. Ze bevat klassiekers en nieuwere releases, luchtige tussendoortjes en tijdverslinders, lichte familiespellen en stevige strategiespellen, doordachte euro games en thematische sandboxes.

Om het met een clich√© te zeggen: we bieden voor elk wat wils. Speel je graag een spel dat niet in de collectie zit? Dan doen we ons best om dat te regelen.

